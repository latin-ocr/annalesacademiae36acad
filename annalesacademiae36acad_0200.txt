6 ORATIO.

inprimis Heringae‚ praeceptoris aestumatis-
simi auctoritas. Ardeo porro cupiditate, non
ut nomen meum illustretur et celebretur, sed
studiis ut totus vacare possim, eaque, auspice
Deo, majores Ecclesiae fructus ferant. Cogita-
bam denique‚ Trajeetinis mihi meis non esse
valedicendum, meque posse discere, quae
nescirem 3 inprimis vero divinas intuebar pro-
missiones. Alacri igitur laetoque animo ho·
norificam capesso provinciam ‚ meamque fidu-
ciam in optimo rerum mearum Moderatore
repono, quippe qui per omne tempus, quo
illi servii in Euangelio annunciando, benignus
mihi adfuit, cujusque promissum novi, se nun-
quam illis defuturum, qui eum exspectant.
Tu igitur, Deus optime maxime! mihi adsis
propitius! Tu corporis mentisque vires sus-
tentes et augeas. Tu me in veritatem ducas,
studiisque meis ita faveas, ut futuris Ecclesiae
ministris non plane inutilis sim, atque eos, qui
ad hunc me honorem evexerunt, demandatae
mihi provinciae nunquam poeniteat!

