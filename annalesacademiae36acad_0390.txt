54 DISQ UISITIO

constans ea esse poterat, nisi inesset in civium ani-
mis, quod ad leges colendas perpetuo eos excitaret.
Proba igitur donec erat moralis civium conditio,
legibus quoque non vi coacti, sed sponte sua ser·
viebant. Praeter leges ipsas nemo ad earum obse-
quium cives cogebat3 sed ipsi prae morum suorum
probitate religiosa legum reverentia ducebantur.
Corruptis vero moribus, interierat omnis legum
auctoritas: omnem enim boni Justique tum exuerant
sensum. — Sed haec ita attigisse sufficiat. Infra
hac de re pluribus disputare licebit, ubi effato ve-
terum duce, in legum obsequio civilis libertatis
agnoscemus praesidium. Nunc enim gravissima
eaque difficillima quaestionis pars tractanda εει,
quae agit de libertate.

