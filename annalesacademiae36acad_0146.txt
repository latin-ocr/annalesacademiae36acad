16

ornamentum numismatis aurei, quod magi-
stratus hujus urbis vobis dono offert, ejusque
nomine vobis trado, ut pectus ornet. Ex hoc
omnibus patet, quanti et Academiam hujus
urbis, et egregiam ibi partam doctrinam ha-
beat. Cujus rei uti ego Academiae nomine
gratias ago, ita vos gratum habeatis animum,
inque perpetuam hujus urbis et Academiae
memoriam religiose conservetis.

Sic igitur vos data dextra fideque in Doc-
torum ordinem publice ac solemniter recipio.
Me ‚ quem praeceptorem et ducem diligenter
et omni observantia secuti fuistis, jam amicum
integerrimum recipiatis; si quid in posterum
vestris commodis inservire possim ‚ lubenti equi-
dem animo suscipiam.

Jam cunctis , quae ad solemnem hunc ac-
tum pertinent, rite et legitime peractis, novos
hos et insignes honores et meo et Academiae
nomine sincere vobis gratulor. Ut haec dig-
nitas vobis felicissimis sub auspiciis concessa
aegrorum saluti, doctrinarum artisque nostrae
· honori et emolumento atque hujus Academiae
et Patriae gloriae inserviat, omniaque vobis
prospera cedant, benigne jubeat Deus Opti-
mus Maximus.

——

