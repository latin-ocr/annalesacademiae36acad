PHILOSOPHICO -HISTORICA. 79

Mysteria vero ‚ quae altera erat veterum , sed eru-
ditiorum hominum religio ‚ Orpheo maxime et Mu-
saeo auctoribus instituta, interiorem doctrinam
continebant spectabantque cultum hominis et ejus
post hanc vitam conditionem, verbo, rerum gra-
vissimarum principia complectebantur (1). Ani·
madverterunt ita viri veritatis studiosi popularis
religionis egestatem, atque sic factum est, ut prae-
stanti mysteriorum doctrina edocti, inquisiverint
in naturam tam Dei quarn hominis, morali omnino
philosophiae studuerint. Socratis autem tempore
exstiterunt Sophistae‚ mirabili quidem ingenio prae-
diti homines, sed simul moralis philosophiae prin-
cipiis destituti (2), quo non poterant non vehe-
menter morum integritati nocere. Eorum doctrinae
unus omnium maxime sese opposuit Socrates, ve-
rae philosophiae parens‚ quum primus eam e coelo
devocaret et in urbibus collocaret et in domos etiam
introduceret et cogeret de vita et moribus rebusque
bonis et malis quaerere (3). Philosophiam scilicet
'omnem a divino praecepto Γνῶθι σεαυτὸν ducendam
esse statuit et mirabiles fecit in morali doctrina
progressus, quos clara postea in luce posuit ejus

di·

(ι) Cic. ae Legg. Lib. 11. c. 14.

(2) Sic Gorgias, ut hujus exemplo utar, statuebat non
cohibendas esse cupiditates ‚ si quis qualem deceat se prae-
stare vellet, sed esse unius cujusque quum maximas eas esse
sinere et parare iis undecunque expletionem3 hoc autem

audire viriutem3 argum. Plan. in Gorg. p. 492· D.
(5) Cic, sust*- Qrtarsl. Lib. V. c. 4.

