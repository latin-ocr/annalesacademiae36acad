108 msoutsmo

Illud enim felicitatis summae et libertatis , hoc ve-
ro malorum omnium et servitutis esse principium
contendit (ι).

Itaque, ut hisce tandem finem imponam, hanc
summam cogere licet, libertatis civilis praesidium
civitati nulla alia in re nisi in legum cultu esse
positum, ut leges nervos esse civitatium J‘ure ali-
quando pronunciasse Catonem appareat (α). Qua->
cunque regiminis forma utatur civitas, libera esse
potest, modo quae leges imperant religiose exse·
quantur cives ‚ modo bonae ipsae sint leges ‚ aequi
judices. Quo vero magis illae ad naturae legem
sunt compositae, hi aequiores, eo maJ‘ori etiam
fruuntur omnes libertate civili, quae tum demum
plena fit, quum ipsi cives justitiae semper et vir-
tutis sunt studiosi. Denique, ut hoc moneam,
ad veram civilem libertatem antiqui haud pervene-
runt, siquidem hominis libertatem naturalem non
venerabantur. Civem enim , non hominem spectare
atque adeo jus vindicare sibi solebant in ⁴servitutem
redigendi quoscunque vel in bello ceperant vel pecu-
nia emerant vel aliti quavis ratione sibi comparave-
rant. Nos demum , quod praestantissimum est reli-
gionis Christianae beneficium, eo processimus, ut
hominem in homine veneremur atque ita omni homi-
num generi, quin servis etiam ‚ lubenter prospiciamus.

(1) Plat. Epist. vm. p. 554. c. ἕ ²⁰

(2) Fragmentum exstat ap. Diomedem Grammatieum,
Lib. 1. p. 289, ut indicat doct. J. H. vau Boihuis, Diatr.
in Μ. P. Catonem, p. 219. ⁶

